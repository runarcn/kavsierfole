+++
date = '2025-09-03T10:14:46+02:00'
title = 'Er KAV popstjerne? + Nytt poengsystem + Ukas satsregel!'
+++

# Er KAV popstjerne?
De fleste av oss kjenner KAV først og fremst som foreleser og Bach 2, men hva gjør selveste Batman når solen senker seg og det blir natt? Selv om KAV har musklene til en orangutang, refleksene til en flamingo, og instinktene til en illsint mygg i Aukra, viser det seg at han hverken går å banker kriminelle eller tar hevn på Skatteetaten etter baksmellen jeg fikk forrige år. Nei, KAV viser seg faktisk å være popstjerne i skjul!

Hvis man graver litt i de mørke hjørnene på det O Store Internett, kan man nemlig lære at KAV faktisk skriver strykearrangementer for både [AURORA](https://www.discogs.com/master/1583739-Aurora-Infections-Of-A-Different-Kind-Step-1) og [Åge Aleksandersen](https://www.avisa-st.no/kultur/n/Lly4x4/artig-oppdrag-for-aage-dette-var-fole). Til Trønder-Avisa sa han det ganske så greit:

***Det var Fole!***

## Nytt poengsystem
Etter tre uker uten noen endringer på tabellen, har vi sett oss nødt til å få litt fart i sakene. Derfor har vi justert poengfordelingen slik:

**Bang on:** 3 poeng
**1 over/under:** 1 poeng
**De nermeste dersom ingen får poeng:** 1 poeng

Dette betyr at Ola fortsatt holder på sin førsteplass, men med denne gangen med Vilde hakk i hæ på andreplass. Tobias, Tina G, og Johannes får og ett poeng hver og kommer slik på en veldig stor delt tredjeplass.

Hele tabellen finner du [her](https://kavsierfole.no/tabell)
## Ukas fole fun fact
Har du noen gang hatt lyst til å høre hva KAV har skrevet og arrangert? På hans [profil](https://www.ntnu.no/ansatte/knut.anders.vestad) på NTNU finner du en liten oversikt ved å trykke på Publikasjoner. Her kan vi by på blant annet en hel [konsert](https://tv.nrk.no/program/DMTL21280017) med AURORA i Nidarosdomen med KAV sine strykearr, trolig helt uten parallelle kvinter og oktaver.

## Ukas satsregel
Grunnet sterk etterspørsel og mange feil på egen satsskriving begynner vi nå med en ukentlig satsregel, og ukas første er: 

> *Vil du skape fred*
> *Må septimen førast ned!*

Men, tenker du, det stemmer da vel ikke alltid? Og da har du rett! Fordi:

> *Septimen den skal alltid ned,
> Men hei, vent - stopp!
> Kvint i bass? Da kan den faktisk førast opp!*

Man lærer noe nytt hver dag! Da forventer vi at ingen gjentar disse feilene neste uke :)
