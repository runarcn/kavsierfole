+++
date = '2025-08-25T13:37:40+02:00'
title = 'Sesongens andre time + Den første ukas fole fun fact!'
+++
# Velkommen til ukas innslag av kav sier fole!
Ideen til kavsierfole.no ble offisielt født etter første satslæretime, og nå, etter mye blod, svette, og slit, er den kommet til verden! Her får du kavsierfole-spillet, fole fun facts, og ukentlige oppdateringer om hva som skjer i foleverden. Hvilken KAV er du idag? Hvilke av disse satslærereglene stemmer og hvilke er bare oppspinn? Ikke vet vi, men kanskje vi lærer det i løpet av året!

Denne uka sa KAV "fole" hele 17 (!!!!) ganger! Dette var hele 4 ganger flere enn det høyeste gjettet, og betyr at han i snitt sa det omtrent én gang pr 2min30s, og i løpet av de første tjue minuttene sa han fole 8 ganger, og har nå sagt totalt 26 fole-er i satslære dette semesteret. Det er fole mye.

Dessverre betyr det at ingen får tildelt nye poenger idag, og at Ola holder på ledelsen. Hele tabellen finner du på [tabellen](https://kavsierfole.no/tabell/).

Men nå:
## Ukas fole fun fact!
Alle vet jo at "fole" betyr noe a la "kjempe" eller "veldig" (fole bra = kjempebra/veldig bra), men visste du at ordet "fole" faktisk kommer fra ordet "føll"? Så når KAV sier at Bach skriver fole bra, så sier han egentlig at Bach skrev føll bra! Dette visste ikke vi i redaksjonen. Vi spekulerer i hvorvidt dette har noe å gjøre med at hestene endelig gjorde det mulig for Moldensere å reise vekk fra et slikt gudforlatt område.

Hvordan skal vi forholde oss til dette fremover? Hvor ligger egentlig rom D153 hvor undervisninga foregår? Hvor mange ganger kommer KAV til å si fole neste uke? Ingen vet.

Vi i redaksjonen takker for oss, og ser frem til neste uke.

(denne posten er sponset av grilstad kompis spekesnacks (vi sa opp samarbeidet med raid shadow legends))